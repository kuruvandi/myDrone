
 
Kmom01: PHP-baserade och MVC-inspirerade ramverk
------------------------------------

Då var vi igång med kursen PHPMVC och det första kursmomentet är klart!
Min me-sida är upplagd på [Github](https://github.com/stjo15/Stalles-Me-sida.git).
Här nedan följer min redovisning.

### Allmänt om att komma igång ###

Det har gått bra att komma igång med kursmomentet, även om det var en hel del att läsa
och repetera. Det var väldigt mycket ny info också. Det kändes bra när man läste 
kurslitteraturen nu efter att ha gjort projektet i kursen OOPHP, eftersom man fattade 
mycket bättre och kunde hänga med i kodexemplen. Jag kände att jag hade gott om tid att 
läsa ändå, eftersom jag har kunnat påbörja kursen innan den 'officiella starten'.

### Vilken utvecklingsmiljö använder du? ###

Jag jobbar i Windows 10 och använder mig av Chrome bl.a. för att söka info och 
mestadels Firefox för visning, felsökning och testning av projekten. Servern jag använder
lokalt är XAMPP, och JEdit för skriptredigering. För databashantering av MySQL använder 
jag främst phpMyAdmin, även om vi inte har kommit igång med detta än. 
Detta är även den uvecklingsmiljö jag använde i kurserna 
PHPHTML och OOPHP, och det har funkat bra!

### Är du bekant med ramverk sedan tidigare? ###

Nej, det kan jag väl inte säga att jag är. Möjligen läste jag någon artikel om det
i OOPHP-kursen så jag fick reda på då att det finns vissa strukturer man kan 
använda sig av för att bygga kod. Jag har stött på namnen på flertalet ramverk, 
t.ex. node.JS och Zend, när jag har sökt i jobbannonser, men ärligt talat inte 
vetat exakt vad det är förrän nu.

Det känns spännande att lära sig ett ramverk eftersom det känns som att det är viktigt
i yrkeslivet att åtminstone ha ett ramverk som man jobbar efter och är kunnig på. 
MVC känns som en bra start!

### Är du sedan tidigare bekant med de lite mer avancerade begrepp som introduceras? ###

Nja... artiklarna, som var mycket intressant läsning, innehöll en del begrepp om 
lite tankesätt när man kodar för att man inte ska göra för lite eller framförallt 
för mycket kod. Jag har hört talas om DRY (Don´t repeat yourself) och försökte 
följa det efter bästa förmåga i tidigare kurser, men begrepp som 'You don't need it
sucker' etc hade jag inte läst om innan. Ett viktigt begrepp som introducerades var
Dependency Injection och detta var väldigt intressant, även om det är lite svårt att
greppa detaljerna i kodexemplen. Men jag förstår att det är viktigt, särskilt i lite större
projekt. 

Kodstandarden i PHP-FIG var också intressant läsning. Hittills har jag tänkt att 
eftersom PHP är ett ganska löst och 'snällt' språk så är det upp till var och en att 
följa sin egen standard. Men det känns vettigt att det finns såna här standarder, 
vilket gör det mycket lättare att samarbeta med andra och att återanvända kod etc.
Jag kände ju givetvis igen principerna i PSR-1 och PSR-2, eftersom man lyckligt ovetandes
har följt Mikael Roos kodexempel. Detta tänkte man ju dock var mos-standard ;O

### Din uppfattning om Anax, och speciellt Anax-MVC? ###

Anax är ju strålande! Och Anax-MVC verkar ju riktigt användbart också när man väl lärt sig
hantera det. Jag tyckte dock att det blev segt att komma igång med att göra me-sidan, 
mest eftersom det blev väldigt mycket nytt på en gång. Jag gillar att lära mig "från scratch"
och blev förvirrad över huruvida jag skulle bygga upp ett eget "Anax" från grunden 
som i OOPHP-kursen eller bara återanvända Anax-MVC. Så det blev lite fram och tillbaka 
och när jag märkte att det krävdes ganska mycket ändringar för att få min egna mall 
att fungera så insåg jag att jag bara ska återanvända mos' Anax. Jag hade velat bygga 
upp en enkel mall från grunden istället för att återanvända något som redan är gjort 
för att förstå mig på MVC-strukturen bättre, men jag inser också att detta skulle 
ta mycket tid och att mycket av webbutveckling handlar om att återanvända andras kod
och att försöka förstå den. 