
 
Kmom02: Kontroller och Modeller
------------------------------------

### Allmänt om hur det gick att göra kursmomentet ###

Jag kan väl nämna lite om kurslitteraturen och artiklarna här. Artiklarna i Phalcons manual
var minst sagt svåra att greppa och det var inte så mycket jag fick ut av att läsa dem. 
Det är helt för svårt att koncentrera sig på långa kodstycken som inte har mycket sammanhang 
och som är över ens kunskapsnivå. Det var många nya begrepp och när man inte är har jobbat med Phalcon
så blir det lite rörigt när man blandar in det när man precis har börjat med Anax MVC. 

Vad gäller kapitlen i PHP Objects, Patterns, Practice så var detta mycket mer läsvänligt.

Övningarna hade tydliga instruktioner och det gick ganska problemfritt att installera
Composer och få hem paketen i Packagist. Lite osäker fortfarande på hur jag ska använda de 
tjänsterna på egen hand i fortsättningen dock men vi får se. Nu vet jag att det finns iaf så 
kanske man kan läsa igenom dokumentationen senare om behovet uppstår.

Jag hade lite svårigheter med att lösa hela uppgiften praktiskt, framförallt med
att få olika kommentarer på olika sidor och att ordna med redigering av en kommentar, 
men kollade lite på hur andra hade löst det, så fick jag till det till slut. 


### Hur känns det att jobba med Composer? ###

Jag vet inte om jag har "jobbat" med Composer så mycket, det var mest att man följde instruktionerna
i övningen, ärligt talat. Jag är fortfarande lite osäker på exakt vad det används till och hur jag ska 
använda det på egen hand utan instruktioner. Men det kanske släpper lite senare när man
jobbar mer med olika "paket". Vad jag vet är att den fick kommentarmodulen installerad 
direkt i Me-sidan, men hur jag sen ska hitta de paket jag behöver i fortsättningen som alternativ
till att skriva egna klasser är jag fortfarande lite osäker på. Jag kommer väl in i det 
så småningom. 


### Vad tror du om de paket som finns i Packagist, är det något du kan tänka dig att använda och hittade du något spännande att inkludera i ditt ramverk? ###

Kollade igenom lite bland paketen i Packagist på deras hemsida men fanns inget där 
som jag spontant tänker att jag skulle få användning av. Kanske för att beskrivningarna 
inte säger mig så mycket. 

### Hur var begreppen att förstå med klasser som kontroller som tjänster som dispatchas, fick du ihop allt? ###

Jodå, det var tillräckligt för att lösa uppgiften förhoppningsvis. Men hur allt hänger ihop
har nog inte sjunkit in än, det känns ganska rörigt än så länge. Det är mycket som verkar 
under ytan, och man kan inte se hur "koden arbetar" direkt utan det ligger för det mesta 
i någon dold klass "långt in i katalogstrukturen". Som det sades i någon övning så
krävs det nog en hel del detektivarbete för att förstå sig på hur allt i Anax MVC hänger ihop,
ett detektivarbete som jag inte riktigt har kunnat lägga ner så mycket tid på än så länge. 

### Hittade du svagheter i koden som följde med phpmvc/comment? Kunde du förbättra något? ###

Nej det är nog inte så sannolikt att jag skulle hitta några brister i den koden. 
Troligtvis är det någon som är långt mer erfaren av kodande än jag som har kodat
den modulen. Jag tar ödmjukt emot det jag kan lära mig, allt detta är nytt för mig 
och jag kommer nog inte att upptäcka några brister förrän de kommer upp och biter mig :P

