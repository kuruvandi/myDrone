
# Om Drone Zone #

Drone Zone är en kunskapsbank och mötesplats för alla som har ett intresse av
obemannade luftfarkoster, även kallade UAV (*Unmanned Aerial Vehicle*), förarlösa plan eller drönare. 
Se <a href="https://sv.wikipedia.org/wiki/Obemannad_luftfarkost" target="_blank">Wikipedias
artikel om drönare</a> för mer information om begreppet. *Drone* är det engelska 
ordet för drönare. 

Historiskt sett har drönare framförallt använts för militära ändamål, 
men på grund av den senaste tekniska utvecklingen har de blivit mer tillgängliga 
för allmänheten. Numera används drönare i stor utsträckning även av företag och 
privatpersoner för olika ändamål, som t.ex. flygfotografering eller för ren hobbyflygning.
Användningsområdena är dock nästan obegränsade och teknikutvecklingen går snabbt.
Bl.a. har smarta telefoner gjort att det blir enkelt att t.ex. sända livesändningar av
flygningar. 

Som alltid med ny teknik kan det vara svårt att hitta pålitlig och bra information
för den som vill sätta sig in i ämnet. Målet är att Drone Zone ska bli Sveriges 
bästa och populäraste forum och kunskapsbank för inte bara hobbyanvändare, utan alla som
kan ha ett intresse av drönare, t.ex. företag som använder sig av drönare för övervakning,
utvecklare av nya modeller som behöver inspiration, en hobbyflygare som behöver råd
om vad man behöver för att komma igång, eller någon som pluggar till drönarpilot på högskolan.
Drone Zone vill samla alla de här intresseområdena för att alla ska kunna dela med sig av sina
expertkunskaper inom just sitt område.

Det som får Drone Zone att fungera är DU som är användare. Du som är har ett intresse
eller erfarenhet av arbete med drönare besitter kunskaper som är omöjliga att få tag på
i en instruktionsbok. Eftersom det är relativt ny teknik där utvecklingen sker snabbt 
så hinner det inte komma ut faktalitteratur tillräckligt fort. Vissa problem kan behöva lösas 
tillsammans också. Därför är förhoppningen att Drone Zone ska bli ett levande forum för
engagerade användare som gillar att dela med sig av sina kunskaper och hjälpa andra!

### Så här använder du Drone Zone! ###

Det är enkelt!

1. Skapa en [profil](users/add).

2. Lägg till en profilbild/avatar i <a href="https://sv.gravatar.com" target="_blank">Gravatar</a>
om du inte redan har gjort det. Om din mejladress är korrekt så kommer din gravatar
automatiskt att synas i din [profil](users).

3. [Logga in](users/login) med din skapade användare.

4. [Ställ en fråga](question/add) eller besvara en fråga som redan är ställd. 
Frågorna är indelade i flera <span class='tag-label'>kategorier</span>. Bläddra igenom kategorin du är kunnig inom eller
[alla frågor](question).

5. Den här webbplatsen handlar om frågor och svar om drönare! Undvik att ställa frågor som 
riskerar att väcka debatt eller som har med smak eller åsikt att göra. Frågor som
inte är har med webbplatsens ämne att göra, eller är våldsamma, hotfulla, sexuella eller 
på annat sätt kränkande, diskriminerande eller oseriösa till sin natur kommer att raderas 
med omedelbar verkan. 

6. Undvik att ställa frågor som redan är ställda; kolla om
möjligt igenom frågorna inom din kategori innan du ställer din fråga.
I framtiden kommer troligtvis en sökfunktion att dyka upp så att du kan söka efter din 
fråga med nyckelord.

7. För varje fråga, svar eller kommentar du skriver får du ryktespoäng (<i class="fa fa-trophy fa-1x gold"></i>)!
Förutom den stora äran att få ditt namn på förstasidan om du hamnar på topplistan utgår 
ingen annan ersättning eller belöning för dessa. Speciella förmåner såsom
titlar eller utmärkelser kan eventuellt komma att implementeras i framtiden.
Om du raderar en fråga, ett svar eller en kommentar kommer även motsvarande 
<i class="fa fa-trophy fa-1x gold"></i> att minska plus ett extra minuspoäng.
Detta är för att uppmuntra genomtänkta kommentarer och motverka spam eller liknande.


## Om utvecklaren ##

Staffan Johansson bor i Göteborg med fru och barn, och studerar kurspaketen Webbutveckling 
och Webbprogrammering på Blekinge Tekniska Högskola. Den här webbplatsen är ett 
projekt i kursen phpmvc.

Ett stort tack till företaget 'We Gonna Take Over The World' som har investerat 
en massa rubel på det här projektet. Det hade inte gått utan er!