
 
Kmom03: Bygg ett eget tema
------------------------------------

### Vad tycker du om CSS-ramverk i allmänhet och vilka tidigare erfarenheter har du av dem? ###

Jag har egentligen ingen erfarenhet av CSS-ramverk. Däremot har jag säkert använt mig av sådana 
när jag gjort egna bloggar i Wordpress eller Blogger. Då var jag dock inte medveten om var det var för något. 
Jag tycker att det är lite invecklat och krångligt med CSS-ramverk, men när man väl får
alla dokument och variabler på plats så känns det som ett smidigt och enkelt sätt att styla 
ett tema. Det börjar bli lite rörigt i mitt MVC-ramverk nu, med många olika CSS-filer och jag känner nog att jag
behöver rensa och strukturera det lite bättre i mån av tid. Då kanske det blir lättare att jobba med.
Det här kursmomentet var annars väldigt intressant och användbart och det var ett skönt avbrott 
att jobba lite med CSS igen! Det var även en bra övning i att använda routes och vyer och 
jag fick en mycket bättre förståelse för hur vyer och routes hänger ihop. 

### Vad tycker du om LESS, lessphp och Semantic.gs? ###

Ja, vad ska man säga... lite samma tankar som för frågan ovan: När man väl får 
strukturen på plats så är det ju en förenkling. Vid enklare sidor känns det ju lite 
krångligt att använda sig av dessa, men givetvis förenklar det i större applikationer.
Semantic var ju ett väldigt smidigt sätt att snabbt göra ändringar i ett tema,
tex. om man vill ha 2 kolumner istället för 3 osv på alla sidor... skulle man 
göra detta manuellt så tar det väldigt lång tid. Vad gäller LESS så behöver jag nog komma
in i det sättet att jobba lite, med variabler i CSS och sånt. Annars känns det ju bra
att dela upp CSS-filer i struktur och typografi.

### Vad tycker du om gridbaserad layout, vertikalt och horisontellt? ###

Jodå det känns ju vettigt, men som med funktionerna ovan så krävs det nog lite 
mer övning och vana för att man ska komma in i det sättet att arbeta. Jag brukar 
annars använda ögonmåttet för att se om en sida ser snygg ut eller inte. Men det är klart, 
det blir kanske onödigt mycket pillande i detaljer när man ska styla varje element för sig.


### Har du några kommentarer om Font Awesome, Bootstrap, Normalize? ###

Font awesome är riktigt kul och användbart, det kan man nog ha nytta av när man fort
behöver enkla symboler till t.ex. länkar eller genvägar mm. Det här är ju speciellt användbart
i mobila applikationer där det är begränsat utrymme och man gärna vill ha en talande bild
istället för text. Bootstrap använde jag mig inte av i mitt tema pga tidsbrist 
men det är verkligen nåt som jag kommer att kika närmare på senare. Normalize 
verkar ju helt klart bra, fast jag har hittills inte haft så mycket problem med 
att olika webbläsare läser sidorna olika. Jag har inte undersökt effekten av
normalize riktigt än, så jag har svårt att säga om det är bra eller dåligt.

### Beskriv ditt tema, hur tänkte du när du gjorde det, gjorde du några utsvävningar? ###

Mitt tema är ett skogstema, som kanske passar till en skogshuggarblogg eller ett 
företag som säljer vildmarksprodukter. Bakgrundsbilden är en bild jag tog i en bokskog 
nära Dalby i Skåne. Fonten för titeln är 'Irish Grover' från Google Fonts, som 
påminner lite om en druidisk/alvisk stil; de gillar ju att leva i skogen.
Jag valde att ha en genomskinlig och mörkgrön bakgrund för wrappern. Det skulle givetvis gå att 
jobba mer på detaljerna för det här temat men jag nöjer mig med detta, eftersom 
det är en övning och inte ett riktigt projekt. För temats regioner utgick jag från
exemplet från övningen men gjorde några förändringar. 
Stor skärm: Jag lade till en sidebar på vänster sida om main.
Mellanskärm: Höger sidebar försvinner och footer-kolumnerna läggs i två kolumner 
istället för fyra. Höger sidebar kan därför vara bra för länkar, annonser eller 
extra innehåll som är mindre viktigt.
Lite skärm: flash, alla sidebars och footerkolumner försvinner. Kvar är featured, main, 
och triptych.

### Antog du utmaningen som extra uppgift? ###
 
Nej, tyvärr inte. Det hinns inte med denna gången.